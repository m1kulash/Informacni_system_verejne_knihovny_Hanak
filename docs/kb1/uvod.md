Veřejné knihovny se v posledních letech stále více digitalizují. 
Správa knihovního fondu, čtenářů a výpůjček se přesouvá do informačních systémů, 
které umožňují rychlejší práci knihovníků a přesnější evidenci.

Cílem této práce je návrh a implementace desktopového informačního systému pro veřejnou knihovnu. 
Systém bude určen pouze pro knihovníky – nebude tedy obsahovat veřejný portál pro čtenáře. 
Základem bude evidence titulů a čtenářů, výpůjčky, rezervace a generování upomínek.

Projekt je rozdělen do čtyř kontrolních bodů (KB1–KB4), kde každý přináší postupný rozvoj systému. 
V rámci KB1 je hlavním úkolem analýza požadavků, návrh architektury, databázového modelu a uživatelského rozhraní, 
a také vytvoření repozitáře s inicializovaným řešením.
